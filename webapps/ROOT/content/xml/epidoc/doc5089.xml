<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="en">
        <fileDesc>
            <titleStmt>
                <title><title>Milano, Archivio di Stato, Diplomatico, D. D. S., Toscana, Matilde, n.
                        61</title></title>
            </titleStmt>
            <editionStmt>
                <edition>Digital edition encoded for <ref target="http://fiscus.unibo.it">Fiscus Project</ref>
                    <date when="2022">2022</date>
                </edition>
            </editionStmt>
            <publicationStmt>
                <publisher>Fiscus - DiSCi UniBo</publisher>
                <idno type="filename">doc5089</idno>
                <availability xml:lang="en" status="free">
                    <licence target="http://creativecommons.org/licenses/by-sa/4.0/">Metadata and
                        texts are released as Creative Commons, Attribution-ShareAlike 4.0 (CC BY-SA 4.0)</licence>
                </availability>
                <date when="2022"/>
            </publicationStmt>
            <sourceDesc>
                <msDesc>
                    <msIdentifier>
                        <altIdentifier>
                            <idno type="uri"/>
                        </altIdentifier>
                    </msIdentifier>
                    <msContents>
                        <summary>
                            <rs type="text_type" ref="#">--Offersio/donatio</rs>
                            <rs type="record_source" ref="#">Critical edition</rs>
                            <rs type="document_tradition" ref="#">Original</rs>
                            <rs type="fiscal_property"/>
                        </summary>
                        <msItem xml:id="msItem1">
                            <textLang mainLang="" otherLangs=""/>
                        </msItem>
                    </msContents>
                    <history>
                        <origin>
                            <origDate when="1115-05-04">
                                <note type="displayed_date">1115 May 4</note>
                                <note type="dating_elements"/>
                                <note type="topical_date">Bondanazzo (Reggiolo; Reggio
                                    Emilia)</note>
                                <note type="redaction_date"/>
                            </origDate>
                            <origPlace>Sanctus Benedictus in Pado Lironi; monasterium
                                (Mantova)</origPlace>
                        </origin>
                        <provenance>
                            <location>
                                <placeName/>
                            </location>
                        </provenance>
                    </history>
                </msDesc>
                <listPlace>
                    <place></place>
                </listPlace>
                <listPerson>
                    <person></person>
                </listPerson>
            </sourceDesc>
        </fileDesc>
        <profileDesc>
            <textClass>
                <keywords>
                    <term/>
                </keywords>
            </textClass>
        </profileDesc>
        <revisionDesc>
            <listChange>
                <change when="2022-04-03" who="bferretti">creation of record</change>
            </listChange>
        </revisionDesc>
    </teiHeader>
    <text>
        <body>
            <div type="edition">
                <div type="textpart">
                    <ab>In nomine sancte et individue Trinitatis. Mathildis Dei gratia comitissa
                        filia quondam marchionis Bonifacii, siquidem lege Salica vivens propterea
                        dixi: Quisquis in sanctis ac venerabilibus locis aliquid de suis contulerit
                        rebus centuplum accipiet et quod melius est vitam possidebit eternam.
                        Ideoque ego comitissa Matildis apud Bondenum de Runchore, gravi nostri
                        corporis aliquandiu infirmitate detenta, diem nostre mortis pietatis
                        operibus prevenire volentes, omnia bona mobilia et immobilia que a patre meo
                        Bonifacio et avo meo Teudaldo monasterio Sancti Benedicti inter Padum
                        veterem et Larionem sito data, donata et concessa sunt, vel ab aliis
                        antecessoribus meis ubicumque in districtu meo, ad ipsorum immitatione nos
                        similiter damus, donamus et concedimus et confirmamus predicto monasterio
                        suisque ecclesiis in perpetuum. Videlicet: mansum unum et plus adiacentem
                        ripae Padi veteris in villa Roncobonaldi et ecclesiam Sancti Sisti de Lecto
                        Paludans cum omnibus decimis et pertinentiis suis; et duos mansos, silicet
                        mansum qui dicitur de Villa et alium qui dicitur de Bogosso. Et monasterium
                        de Gonzaga cum ecclesia Sancte Marie de Castro eiusdem loci a me datum ipsi
                        monasterio Sancti Benedicti, et traditum, cum omnibus decimis et
                        pertinentiis suis in integrum. Et ego que supra comitissa Matildis omnia
                        quecumque habeo in Pigognaga mobilia et immobilia et omnes vassallos meos,
                        videlicet fabros, canavarios, brentarios et illos de Pado, et omnes alios
                        cuiuscumque servitii sint, preter capitaneos et vavassores de predicto loco
                        Pigognage memorato monasterio Sancti Benedicti inter Padum veterem et
                        Larionem sito, cui abbas Albericus nunc preesse videtur, cum omnibus aliis
                        rebus tam a me quam a parentibus meis datis et traditis, similiter dono
                        trado et in perpetuum concedo et confirmo: videlicet totam curtem de
                        Villula; et totam curtem de Custello; et villam de Gabiana et totam insulam
                        ubi dictum monasterium situm est; et villam de Libiola; et totam villam de
                        Septingenti; et totam villam de Burbassio suis finibus terminata, sicut
                        continetur in instrumento avi mei Teodaldi, cum ecclesia Sancti Iohannis; et
                        totam curtem Casalis Barbati suis finibus terminata, secundum quod testatur
                        instrumento avi mei. Preterea consuetudines et honores tempore antecessorum
                        meorum datos et concessos ipsi monasteno Sancti Benedicti; et monasterio de
                        Gunzaga; et ecclesie de Lecto Paludano; et alii suis ecclesiis in districtu
                        nostro positis, nostroque tempore datos et concessos predicto monasterio
                        suisque ecclesiis per nostrorum fidelium consilium. Videlicet ut quicumque
                        vir vel femina de beneficiis que a nostris maioribus et propinquis olim
                        habuerunt, et a nobis nunc habent, et in antea habebunt, prefato monasterio
                        suisque ecclesiis pro anima sua dare, iudicare, offerre aliquid voluerit,
                        plenam habeat licentiam et auctoritatem a me quam ab antecessoribus meis
                        concessam eidem monasterio suisque ecclesiis largiendi, donandi, iudicandi,
                        offerendi, remanente tamen maiore parte feudi unde servitium curie fieri
                        possit. Quam predictam consuetudinem a nostris antecessoribus et a nobis
                        factam, concessam, et alia quecumque ab eisdem progenitoribus et vassallis
                        nostris, cuiuscumque condicionis et servitiis sint, et a nobis data, donata,
                        concessa et confirmata sunt, nos similiter pro remedio anime nostre et
                        parentum nostrorum supradicto monasterio eiusque ecclesiis damus, donamus,
                        concedimus et confirmanus; et lege semper valitura, sine nostra nostrorumque
                        successorum molestatione, in perpetuum corroboramus sicut supra legitur.
                        Insuper quoque ecclesiam Sancti Benedicti de Ficarolo in episcopatu Ferrarie
                        positam, cum omnibus decimis et pertinentiis suis, et terras similiter de
                        Casalavone, et runcos et boscos et paludes cum omni iure et actione et
                        utilitatibus et usibus suis; cum ecclesia Sancti Michaeli de Capite
                        Tornionis cum omnibus suis pertinentiis, et potestatem boscandi, pasculandi,
                        secandi et runcandi et omnem utilitatem faciendi, a me hec omnia data et
                        concessa; nec non consuetudines et usus buscandi in nemoribus nostris de
                        Massa; et ius piscandi in paludibus nostris eiusdem loci de Massa, predicte
                        ecclesie Sancti Benedicti de Ficarolo a nobis data et concessa; et similiter
                        ecclesiam Sancte Agathe de Ferraria cum omnibus terris, possessionibus et
                        pertinentiis suis. Ecclesiam quoque Sancti Valentini de Marengo28, a nobis
                        olim datam prefato monasterio Sancti Benedicti, cum omnibus decimis et
                        pertinentiis et terris et possessionibus suis istis finibus terminatae: a
                        mane videlicet est via de Fonte Zogonis, que vadit ultra murum longum; a
                        meridie est semita Torniliorum, que vadit usque ad viam de Septem Modulis; a
                        sero est costa que vadit ad Levatam Verone; a septentrione est via
                        Gardesana, quae vadit prope fontanam Zagonis, sicut in istrumento nostre
                        concessionis et donationis factum per manum capellani nostri Ubaldi
                        continetur. Et alia quecumque tam a nobis quam ab antecessoribus nostris
                        mobilia et immobilia data, concessa et oblata sunt pretaxato monasterio
                        Sancti Benedicti eiusque ecclesiis, nos per hanc cartam offersionis,
                        donacionis, concessionis et confirmationis factam in idem monasterium pro
                        anima nostra nostrorumque parentum damus, donamus, concedimus et confirmamus
                        ut supra legitur. Que omnia suprascripta in integrum cum omnibus suis
                        inferioribus et superioribus et accessionibus, per nos ac successores
                        nostros ab omni homine defendere promittimus cum stipulatione subnixa. Si
                        autem defendere non potuerimus, aut si a defensione predicta per quodvis
                        ingenium nos subtraxerimus, tunc promittimus tibi Alberico praefati
                        monasterii Sancti Benedicti abbati tuisque successoribus nomine paene centum
                        libras auri optimi, qua soluta haec carta in sua permaneat firmitate. In
                        quibus ornnibus supradictis volumus atque praecipimus ut nullus habeat
                        potestatem, vel iurisdictionem, nullum penitus dominium, sive dux, vel
                        marchio, comes vel vicecomes, gastaldus aut decanus, nulla denique persona
                        parva vel magna; sed memoratum monasterium Sancti Benedicti et omnia eius
                        bona mobilia et immobilia, universasque ecclesias sua et eorum bona omnia;
                        et omnes clericos, monachos et laicos, omnes quoque abitatores suos, cum
                        omnibus bonis ipsorum mobilibus et immobilibus, cum omnibus supradictis in
                        nostro districtu positis, volumus atque praecipimus ab omni iurisdictione et
                        exactione nostra omniumque hominum, sive magnus sive parvus, ab omni etiam
                        albergaria, arimannia, angaria et perangaria et ab omnibus aliis
                        conditionibus liber omnino fore et exempta sicut supra legitur. Quod si quis
                        contra haec agere temptaverit et temerario ausu omnia que supradicta sunt
                        aliquo modo violare presumpserit, auri optimi pro pena viginti libras
                        componat, medietatem eidem venerabili monasterio et medietatem parti
                        publicae. Quod ut verius credatur firmiusque teneatur, manus mee
                        subnotacione firmavi; et hanc praesentem paginam offersionis et concessionis
                        Martino notario praecipimus, atque scribere rogavimus; et praefatum abbatem
                        Albericum suprascripti monasterii Beati Benedicti pro se suisque
                        successoribus vice ipsius, de omnibus sicut supra legitur monasterii Sancti
                        Benedicti et eius ecclesiarum in perpetuum habendis et tenendis
                        investivimus, pro remedio animae mee et parentum meorum ut supra legitur.
                        Actum est hoc Bondeno de Roncuris in caminata eiusdem dominae comitisse
                        Matildis, die iovis quarto intrante madio feliciter, millesimo centesimo
                        quinto decimo, indicione octava. Matilda Dei gratia si quid est. Huius rei
                        testes comes Guido, comes Albertus Bosonis filius, Arduinus comes de Palude,
                        Gerardus filius Bosonis, Ugo Manfredi filius, Saxo de Bibianello et
                        Rainerius eius consubrinus, Nordilus de Castello Vetere, Lanfrancus de
                        Savignano, Gerardus de Plaza, Opizo de Gonzaga et Riticherius, Rainerius de
                        Castello Ariano, Petrus de Gumula, Ubaldus de Castelarano, Albericus de
                        Nonantula et Adegerius, Albertus de Sala, Ubaldus de Carpeneta et alii
                        quamplures rogati sunt testes. Ego Martinus notarius Sacri Palatii hiis
                        interfui et scripsi, complevi et dedi. </ab>
                </div>
            </div>
            <div type="bibliography" subtype="editions">
                <p>CDP I n. 88, pp. 273-278; </p>
            </div>
            <div type="bibliography" subtype="additional">
                <p/>
            </div>
            <div type="bibliography" subtype="links">
                <p/>
            </div>
            <div type="commentary">
                <p/>
            </div>
        </body>
    </text>
</TEI>
