<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="en">
        <fileDesc>
            <titleStmt>
                <title>Milano, Archivio di Stato, Pergamene per fondi, Mantova, S. Benedetto di
                    Polirone, cart. 205, n. 51</title>
            </titleStmt>
            <editionStmt>
                <edition>Digital edition encoded for <ref target="http://fiscus.unibo.it">Fiscus Project</ref>
                    <date when="2022">2022</date>
                </edition>
            </editionStmt>
            <publicationStmt>
                <publisher>Fiscus - DiSCi UniBo</publisher>
                <idno type="filename">5137</idno>
                <availability xml:lang="en" status="free">
                    <licence target="http://creativecommons.org/licenses/by-sa/4.0/">Metadata and
                        texts are released as Creative Commons, Attribution-ShareAlike 4.0 (CC BY-SA 4.0)</licence>
                </availability>
                <date when="2022"/>
            </publicationStmt>
            <sourceDesc>
                <msDesc>
                    <msIdentifier>
                        <altIdentifier>
                            <idno type="uri"/>
                        </altIdentifier>
                    </msIdentifier>
                    <msContents>
                        <summary>
                            <rs type="text_type" ref="#">-Papal concession</rs>
                            <rs type="record_source" ref="#">Critical edition</rs>
                            <rs type="document_tradition" ref="#">Original</rs>
                            <rs type="fiscal_property">Yes</rs>
                        </summary>
                        <msItem xml:id="msItem1">
                            <textLang mainLang="" otherLangs=""/>
                        </msItem>
                    </msContents>
                    <history>
                        <origin>
                            <origDate when="1132-06-25">
                                <note type="displayed_date">1132 Juny 25</note>
                                <note type="dating_elements"/>
                                <note type="topical_date">Piacenza</note>
                                <note type="redaction_date"/>
                            </origDate>
                            <origPlace>Sanctus Benedictus in Pado Lironi; monasterium
                                (Mantova)</origPlace>
                        </origin>
                        <provenance>
                            <location>
                                <placeName/>
                            </location>
                        </provenance>
                    </history>
                </msDesc>
                <listPlace>
                    <place></place>
                </listPlace>
                <listPerson>
                    <person></person>
                </listPerson>
            </sourceDesc>
        </fileDesc>
        <profileDesc>
            <textClass>
                <keywords>
                    <term/>
                </keywords>
            </textClass>
        </profileDesc>
        <revisionDesc>
            <listChange>
                <change when="2022-05-13" who="bferretti">creation of record</change>
            </listChange>
        </revisionDesc>
    </teiHeader>
    <text>
        <body>
            <div type="edition">
                <div type="textpart">
                    <ab>*Innocentius episcopus servus servorum Dei dilecto in Christo filio Henrico
                        abbati venerabilis monasterii Sancti Benedicti quod super Padum fundatum est
                        eiusque successoribus regulariter instandis in perpetuum.* Cum omnibus
                        religiosis locis atque personis debitore ex apostolicę sedis auctoritate ac
                        benivolentia existamus, illis tamen attentius providere nos convenit, quas
                        beato Petro et sanctę Romane ecclesie constat specialius adherere. Ut autem
                        pro monasterio sancti Benedicti quod super Padum situm est, cui karissime in
                        Domino fili Henrice abbas auctore Domino presides vigilemus sollecitudine,
                        tanto amplior est nobis iniuncta necessitas, quanto idem locus ad ius beati
                        Petri et dominium cognoscitur pertinere. Tuis igitur rationabilibus
                        postulationibus clementius annuentes, ad exemplar predecessorum nostrorum
                        beatę recordationis Urbani, Paschalis et Calixti Romanorum pontificum idem
                        monasterium in protectione beati Petri suscipimus, atque apostolicę sedis
                        privilegium communimus. Statuimus enim ut quascumque possessiones, quecumque
                        bona idem cenobium inpresentiarum iuste et legitime possidet aut in futurum
                        concessione pontificum, liberalitate regum vel principum, oblatione
                        fidelium, seu aliis iustis modis, prestante Domino, poterit adipisci, firma
                        tibi tuisque successoribus in perpetuum et illibata permaneant. In quibus
                        hęc propriis nominibus annotanda subiunximus. Totam videlicet insulam quę
                        dicitur sancti Benedicti super Padum cum omnibus decimis ipsius insulę et
                        silvis ac piscationibus suis. Ecclesiam sancti Blasi, cum tota insula que
                        dicitur Gurgo, et silva et adiacentibus paludibus. Castrum Custellum cum
                        villa et ecclesia sancti Bartholomei, cum decimis omnibus et reliquis ad
                        ipsum pertinentibus. Villam Caput Vici. Villam Gabianam cum ecclesia sancti
                        Andreę, cum decimis et pertinentiis suis. Ecclesiam sancti Venerii de
                        Marceneto, cum medietate eiusdem castri. Casalem Barbatum cum baptismali
                        ecclesia sanctę Marię, et capella sancti Laurentii. Septingenti cum ecclesia
                        baptismali sancti Micha[e]lis cum ripatico de transitu navium et terra ad
                        ipsam ripam pertinente. Usum silvarum de Valars, et de Pauleto sicut ipsum
                        sancti Benedicti monasterium a suo possedit fondamento, ita glandatico
                        porcorum et hominum vestrorum in Pauleto et Carpeneto vobis firmamus.
                        Capellam in Lobiola. Capellam sancti Iohannis in Burbasio cum pertinentiis
                        suis. Capellam sancti Mathei in Nocetulo, cum ipsa villa. Capellam sancti
                        Valentini de Marengo, cum pertinentiis suis. In episcopatu Brixiensi
                        ecclesiam sancti Viti apud Medulam cum terris ad eandem pertinentibus. In
                        Ferrariensi prope civitatem ecclesiam sanctę Agathę. Apud castrum Ficariolum
                        ecclesiam sancti Benedicti cum pertinentiiis suis. In Bononiensi ecclesiam
                        sanctę Marię de Lambriano. Sancti Iohannis de Dalmantiatico. In Parmensi
                        ecclesiam sancti Leonardi prope civitatem sitam, et sancti Michaelis infra
                        ipsam civitatem. Ecclesiam sancti Michaelis in loco qui dicitur Telliore.
                        Capellam sancti Michaelis de Cotorione. In Torcellensi monasterium sancti
                        Cypriani cum villa Conca, et ecclesiam sancti Leonardi in eadem villa.
                        Villam Fogolanam, cum aliis terris ad idem monasterium pertinentibus. In
                        Tarvisiano ecclesiam sanctę Helenę de Tassaria. Mantue hospitalem domum a
                        comitissa Matilde constructam et vestro monasterio commissam, cum capella
                        sancti Martini et omnibus pertinentiis suis. In burgo Sancti Benedicti
                        baptismalem ecclesiam sancti Floriani. In loco qui dicitur Villule
                        baptismalem ecclesiam sanctę Marię cum decimis et tota curte. Apud Gunzagiam
                        monasterium sancti Benedicti cum capella sanctę Marię intra castrum cum
                        terris et decimis eiusdem villę quas usque hodie idem monasterium possidet.
                        In castro Ariole ecclesiam sancti Petri. Capellam sancti Xisti de Lecto
                        Paludano. In episcopatu Lucensi monasterium sancti Martini in Colle cum
                        duabus ecclesiis ei pertinentibus, videlicet sanctę Marię de Terriclo, et
                        sancti Salvatoris, iuxta castrum Vivenarium. Ecclesiarn sanctl Bartholomei
                        iuxta civitatem Lucensem. In episcopatu Paduano ad meliorationem et
                        religionis reformationem, committimus tibi tuisque successoribus duo
                        monasteria, quę beati Petri iuris existunt, videlicet sanctę Maiię de
                        Pratalia, pro quo quatuor aureos et sanctę Crucis de Campo Syon1, cum
                        pertinentiis suis, pro quo duos aureos quotannis Lateranensi palatio
                        persolveti. In episcopatu Vicentino monasterium sanctorum Firmi et Rustici,
                        cum omnibus pertinentiis suis. In episcopatu Veronensi, apud Bardolinum
                        ecclesiam sanctę Christinę, et in civitate capellam sancii Egidii. Si qua
                        alia monasteria iuste adquisieris, sedis apostolicę auctoritate vobis
                        permittimus salvo iure episcopali ad cuius dyocesim pertinebit. Et quia
                        monasterium Sancti Benedicti in quo sub regulari vita Domino militatis iuris
                        beati Petri esse dinoscitur, quod de prelibatis possessionibus eidem
                        monasterio confertur, nullo modo a Romanę Ecclesię dominio vel possessione
                        alienatur, ideo volumus, et concedimus ut universa que a nobilis memorię
                        Matilde commissa vel a marchione Alberto, seu ab aliis quibuscumque de
                        prediis que fuerunt eiusdem comitissę predicto monasterio aut iam collata
                        sunt, aut in posterum Deo largiente conferre adquirere contigerit, presenti
                        privilegio vobis vestrisque successoribus confirmamus. Sane in prioratibus
                        et cellis que vestro regimini subiecte sunt vel erunt nullus futuris
                        temporibus abbates ordinare presumat. Omnes autem ecclesię seu capellę vel
                        cuncta que in vestra potestate subsistunt, vel subsistent, libera sint et
                        ornnis exactionis immunia et illis et se in eis sepeliri deliberaverint,
                        nisi forte excommunicati sint, nullus obsistat. Nec cellarum vestrarum
                        ubilibet positarum fratres interdictione vel excomunicatione parrochie
                        divinorum officiorum suspensionem patiantur, sed tam monachi ipsi quam
                        famuli et qui se professioni monastice devoverunt, clausis ecclesiae ianuis
                        non admissis dyocesanis divine servitutis officia celebrent, et sepulture
                        officia debita peragant. Laicos vel clericos seculariter viventes ad
                        conversionem per loca vestra suscipere nullius contradictio vos inhibeat,
                        nisi et ipsi excommunicati sint. Porro in vestro cenobio et in ecclesiis ei
                        subiectis missas publicas per episcopos fieri omnimodo prohibemus, ne in
                        servorum Dei recessibus popularibus occasio prebeatur ulla conventibus.
                        Obeunte vero te nunc eiusdem loci abbate, abbas a fratribus ipsius
                        monasterii cum consensu et auctoritate Cluniancensis abbatis regulariter
                        eligatur. Electus ab episcopo Mantuano si catholicus fuerit sine omnis
                        exactione muneris aut servituti aut usurpatione condicionis benedicatur, sin
                        alias Romanum presulem expetat consecrandus; clericos monasterium sine
                        professionis vel condicionis exactione cuiuslibet sponte et libenter ab
                        abbate invitatos ordinet. Oratoria ab eis in locis constructa ubi eiusdem
                        monasterii necessitas poposcerit gratis consecret. Chrisma, oleum sanctum
                        monasterio vel eius ecclesiis baptismalibus sponte indulgeat. Quod si
                        catholicus non fuerit et si ultra aliquid illicitum pro his usurpare
                        voluerit, liceat abbati quem voluerit catholicum adire antistitem, et
                        quaecumque necessitas expetit ab eo recipere. Concedimus etiam ut nec
                        Mantuano episcopo nec ulli episcopo vel archiepiscopo, aut alicui personę
                        facultas sit abbatem et monachos cenobium vestrum aut cellas vestras et
                        conversantes illic fratres monachos sive clericos excommunicare vel
                        interdicere. Nec episcopis aut episcoporum ministris liceat claustri vestri
                        vel cellarum fratres inquietare pro elemosinis quas de suo iure quisquam pro
                        vivorum seu defunctorum salute optulerit, sed eas in usu congruos
                        dispensandos preter eorum calumnias recipere, nisi forte excommunicati sint,
                        licentiam habeant. Ecclesiarum sive altarium consecrationem, et
                        ecclesiasticorum ordinum promotionem, congregationis vestre fratres monachi
                        seu clerici ab episcopis in quarum dyocesibus sunt reverenter accipiant,
                        siquidem gratis, ac sine ullius condicionis exactione voluerint exhibere.
                        Alioquin a catholico quem maluerint episcopo consecrationum ipsarum
                        sacramenta suscipiant. Decimias quoque fructuum laborum vestrorum quos
                        propriis excolitis sumptibus, quietas vobis et illibatas manere concedimus
                        nec vos super hoc aut ab episcopis, aut ab corum ministris inquietare
                        permittimus. Pactum vero quod inter predecessorem tuum Albericum abbatem, et
                        Ugonem bone memorie Mantuanum episcopum in presentia venerabilium fratrum
                        nostrorum Bernardi, qui tunc tempori apostolicę sedis presbiter cardlnalls
                        et legatus, nunc Parmensis episcopus est, et Bonisenioris Regini, et Dodonis
                        Mutinensis episcoporum, definitum et scripto firmatum est, ratum et stabile
                        manere precipimus. Conventionem quoque ex sententia venerabilis fratris
                        nostri Gualterii Ravennatis archiepiscopi inter te et Atinulfum abbatem
                        sancti Prosperi de Regio, super decimas de Custello, et Runco Guntardi, et
                        de terra Montecli, que est in territorio Parmensi facta, et pactum quod de
                        hospitali domo quam Mantue predicta Matildis comitissa constuxit, inter
                        Manfredum abbatem Sancti Andreę et Hubertum priorem Sanctl Benedicti ex
                        sentent1a Manfredi Mantuani episcopi statutum est, firma et immutabilia
                        servari decernimus. Ad haec quieti monasterii vestri attentius providenter
                        censemus ut neque a patriarcha, neque ab episcopo quolibet abbas vel fratres
                        monasterii vestri dimisso claustro synodalis qui annuatim fieri solent
                        cogantur adire conventus. Ad indicium autem preceptę huius a sede apostolica
                        liberalitatis duas auri uncias et pro prefato monasterio sanctorum Firmi et
                        Rustici duos aureos, quotannis Lateranensi palatio persolvetis. Nulli ergo
                        omnino hominum fas sit prenominatum monasterium temere perturbare aut eius
                        possessiones auferre vel ablatas retinere, minuere, aut aliquibus
                        vexationibus fatigare, sed omnia vestris usibus integra conservetur. Si qua
                        igitur instantia ecclesiastica secularisve persona hanc nostrę
                        constitutionis paginam sciens contra eam temere venire temptaverit, secundo
                        tertiove commonita si non satisfactione congrua emendaverit, potestatis
                        honorisque sui dignitate careat, reaque se divino iudicio existere de
                        perpetrata iniquitate cognoscat, et a sacratissimo corpore ac sanguine Dei
                        et domini redemptoris nostri Iesu Christi aliena fiat, atque in extremo
                        examine districte ultioni subiaceat. Cunclis autem eidem loco iusta
                        servanttbus sit pax Domini nostri Iesu Christi, quatenus et hic fructus bone
                        actionis percipiant, et apud districte districtum iudicem premia eterne
                        pacis inveniant. Amen. Amen. Amen. (R.) Ego Innocentius catholice ecclesię
                        episcopus SS. (B. V.) + Ego Ubertus presbiter cardinalis tituli S.
                        Clementis. + Ego Anselmus presbiter cardinalis tituli S. Laurencii in
                        Lucina. + Ego Joselmus presbiter cardinalis tituli S. Cecilie. + Ego Lucas
                        presbiter cardinalis tituli SS. Iohanni et Pauli. + Ego Romanus diaconus
                        cardinalis Sancte Marie in Porticu. + Ego Gregorius diaconus cardinalis SS.
                        Sergi et Bachi. + Ego Stefanus diaconus cardinalis S. Lucie in Orpheu. + Ego
                        Otto diaconus cardinalis S. Georgii. + Ego Guido diaconus cardinalis SS.
                        Cosme et Damiani. Datum Placentie per manum Aimerici diaconus card1nalis,
                        cancellarius. VII kalendas Julii Indictione X. Incarnationis dominice Anno
                        M.c.xxx.ii. Pontificatus vero domini Innocentii pape II anno III. </ab>
                </div>
            </div>
            <div type="bibliography" subtype="editions">
                <p>CDP II n. 22, pp. 44-48.</p>
            </div>
            <div type="bibliography" subtype="additional">
                <p/>
            </div>
            <div type="bibliography" subtype="links">
                <p/>
            </div>
            <div type="commentary">
                <p/>
            </div>
        </body>
    </text>
</TEI>
